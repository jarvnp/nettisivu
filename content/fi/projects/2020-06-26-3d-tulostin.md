---
title: 3D-tulostin
description: >-
  2017 keväällä hankin E-villestä halvan 3D-tulostin-rakennussarjan. Samaa
  tuotetta ei enää myydä. Olin itse asiassa melko kauan harkinnut 3D-tulostimen
  hankkimista, ja olin tässä vaiheessa kuluttanut lukemattoman monta tuntia
  katsoen videoita aiheesta. Mielestäni olin ihan alan asiantuntija. Siispä
  laitteen kokoaminen ja toimimaan saaminen ei ollut ongelma. Laite oli täysin
  toimiva, ja tulosti ihan hyvin.


  Jossain vaiheessa sain "nerokkaan" idean: Voisin ostaa osat ja rakentaa uuden tulostimen johon tulostaisin muoviosat E-villen tulostimella ja sitten voisin myydä sen vaikka Tori.fi-kaupassa ja tienata! No, suunnitelma ei ihan toteutunut, mutta sain kyllä itselleni toisen toimivan tulostimen.
HTMLdescription: 'Pitkän harkinnan jälkeen vuoden 2017 keväällä hankin itselleni
  E-villestä halvan 3D-tulostin-rakennussarjan. Laite oli täysin toimiva.
  Myöhemmin sain "nerokkaan" idean: Voisin ostaa osat ja rakentaa uuden
  tulostimen johon tulostaisin muoviosat E-villen tulostimella ja sitten voisin
  myydä sen vaikka Tori.fi-kaupassa ja tienata!'
singlePageContent: >-
  Tosiaan [E-villen
  tulostin](https://www.e-ville.com/fi/3045300-3d-tulostimet/17637-3d-tulostin-prusa-i3-pohjainen-rakennussarja.html)
  oli ihan hyvä laite, mutta halusin vaan vähän osittain kuin harrastuksena
  rakentaa toisen tulostimen, ja toivoin pääseväni vähintään omilleni sen
  myymisessä. En nyt tarkalleen muista milloin aloin suunnittelemaan toisen
  tulostimen rakentamista. Ryhdyin siihen kuitenkin melko nopeasti sen jälkeen,
  kun E-villen laite oli toimiva. Siis joskus 2017 kesällä/syksyllä. Eli siis
  suunnitelmani oli: Tilaan ebaysta ja muualta ne osat, joita ei pysty
  tulostamaan. Kaikki tarvittavat muoviosat 3D-mallinnan itse ja tulostan sitten
  toisella tulostimella.


  Sitten rupesin toteuttamaan suunnitelmaa. Kaikki meni yllättävän hyvin. Muutamia viikkoja tilaamisen jälkeen postilaatikkoon alkoi tulla mystisiä kiina-lähetyksiä. Ja niitähän tuli aika paljon. Yhteensä muistaakseni noin 30. Viikon ajan Posti toi joka päivä useita lähetyksiä, ja samaan aikaan julkisuudessa puhuttiin, miten Posti tekee tappiota, koska ihmiset tilaavat niin paljon krääsää Kiinasta. No, minun tilaukseni eivät olleet krääsää. Myös Postin luotettavuudesta on keskusteltu, mutta minulla on vain hyviä kokemuksia. Kaikki Kiinasta tilaamani pakkaukset ovat aina saapuneet perille, vaikka joskus pakkaukset näyttävät aika hämäriltä. (Tyylin pieni musta jätesäkki, jossa lukee jotain kiinaksi ja osoitetietoni lukevat jossain ja paketin sisällöksi on merkattu GIFT 2$)


  Osien saavuttua rupesin tekemään 3D-malleja ja kasaamaan uutta tulostinta. Edelleen kaikki sujui hienosti. Suurin osa tekemistäni malleista olivat sopivia ensimmäisellä yrityksellä, ja lähes kaikki elektroniikka-osat olivat toimivia. Jossain oli jotain pientä ongelmaa, mutta siitä sai sitten rahat takaisin ja laitoin uuden osan tilaukseen. Melko nopeasti minulla oli toimiva tulostin. Kuten kuvista huomaa, ulkonäöltään uusi tulostin muistuttaa melko paljon E-villen tulostinta. Tämä ei ole sattumaa, vaan käytin E-villen tulostinta inspiraationa suunnitellessani uutta tulostinta. Suurin ulkonäön yhteinen tekijä tulostimissa on se, että molemmissa runko on rakennettu 2020-alumiiniprofiileista.<img id=printer src="/img/printer-small.jpg" width=500px style="float: right;" alt="3D-tulostin">


  Uuteen tulostimeeni tein myös yhden erikoisominaisuuden: Sillä voi tulostaa kahta eri väriä samaan printtiin. Tämän totetutin siten, että siinä on kaksi tulostinlankaa liikuttavaa moottoria (extruder), joista toinen on ns. "bowden extruder" ja toinen "direct drive extruder". Molemmat puskevat tulostinlankaa saman suuttimen läpi. Yllättävää kyllä, tämäkin ominaisuus toimii ja sain printattua kaksivärisiä osia. Myöhemmin kyllä totesin että ainakaan minä en koskaa oikeasti käytännössä tulosta kaksivärisiä osia. <img id=globe src="/img/globe-small.jpg" width=300px style="float: left;" alt="3D-tulostettu kaksivärinen maapallo">


  Jossain vaiheessa E-ville lähetti viestiä ja kertoi, että heidän myymänsä tulostimen virtalähde on vaarallinen ja se pitäisi vaihtaa. En tarkalleen muista, olinko tässä vaiheessa jo alkanut rakentaa uutta tulostinta. Viestissä sanottiin, että vanha virtalähde pitäisi irrottaa ja lähettää E-villelle, ja he sitten lähettäisivät mahdollisimman nopeasti uuden virtalähteen. Valitettavasti siinä olisi kestänyt ainakin 5-9 viikkoa. Enhän minä voinut olla niin kauan ilman tulostinta, kun pitäisi vielä tulostaa osia toista tulostinta varten. Onneksi meillä oli kotona yksi vanha pöytätietokone, jota ei oltu käytetty pitkään aikaan. Nappasin siitä virtalähteen ja totesin, että sen 12 voltin linjan (Tulostimeni toimii 12V jännitteellä) pitäisi pitäisi olla tarpeeksi tehokas tulostimeeni. Siispä kytkin sen tulostimeeni, ja lähetin vanhan virtalähteen E-villelle. En tarvinnut enää heiltä uutta virtalähdettä, ja he onneksi tarjosivatkin mahdollisuutta saada rahaa uuden virtalähteen sijasta, kun lähetin vanhan vaarallisen virtalähteen heille. Tämän jälkeen minulla oli siis edelleen toimiva tulostin, mutta virtalähde oli vanha tietokoneen virtalähde, joka sopi tulostimeen täysin, kunhan vain ensin olin tulostanut pienet muoviosat, joilla sen sai tulostimen runkoon kätevästi kiinnni.<img id=boat src="/img/boat-small.JPG" width=300px style="float: left;" alt="Sininen 3DBenchy">


  Loppujen lopuksi minulla oli sitten kaksi toimivaa tulostinta. Toisen olin itse rakentanut täysin alusta asti, ja toinen oli E-villen rakennussarjaan perustuva. Sitäkin oli kyllä muokannut virtalähteen vaihdon lisäksi lisäämällä siihen LCD-näytön ja vaihtamalla lasisen tulostusalustan metalliseen. Tulostusalustan vaihto oli pakollinen, koska lasinen alusta meni rikki. (Vinkki: Tulosteet voivat tarttua alustaan kiinni melko vahvasti. Älä silti yritä irrottaa niitä puukolla. Käytä jotain vähemmän vaarallista työkalua (esim. metallinen lasta) , ja pidä terää aina itsestäsi poispäin. Puukkoa käyttäessä voisi ehkä käydä ainakin niin, että puukko lipeää ja puukotat itseäsi käteen. Tällöin huonolla tuurilla voisit myös pudottaa kädessäsi olevan lasisen tulostusalustan, ja se voisi tietenkin mennä rikki. Älä käytä puukkoa.)


  Laitoin aluksi vain uuden tulostimen myyntiin. Hintapyyntöni oli aluksi melko korkea, muistaakseni noin 500€. Laskin sitä hiljalleen alas, kun ostajia ei tullut. Lopulta hintapyyntöni oli 300€. En halunnut laskea hintaa enää alemmas, koska omissa silmissäni tulostin oli ainakin tämän arvoinen. Ehkä sillä oli myös tunnearvoa, olihan se täysin minun omaa käsialaani. Tässä vaiheessa laitoin myös E-villen tulostimen myyntiin. Sen hinnaksi laitoin 150€. Lopulta E-villen tulostin meni kaupaksi muistaakseni hintaan 130€. Kokonaan itse rakentamani ja suunnitelemani tulostin on edelleen käytössäni. Näin myöhemmin ajateltuna olen ihan tyytyväinen siihen, että möin E-ville tulostimen enkä itse tehtyä laitetta.<img id=printer-electronics src="/img/printer-electronics-small.JPG" width=400px style="float: left;" alt="3D-tulostimen elektroniikka (RAMPS 1.4) ja tuuletin">


  3D-tulostimen ohjelmistoa en sentään ruvennut itse tekemään. Kuten suuri osa markkinoiden 3D-tulostimista, minunkin tulostimeni pyörittää open-source-ohjelmistoa nimeltä [Marlin](https://marlinfw.org/). Mielestäni hienoa on se, että 3D-tulostimen aivoina toimii Arduino Mega 2560, ja Marlin-ohjelmiston voi "kääntää" (compile) ja asentaa käyttäen Arduino IDE:tä.
order: 3
---
